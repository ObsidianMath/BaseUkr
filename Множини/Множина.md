**Множина (set)** - початкове поняття математики, яке не можна визначити. Вона складається з **елементів (elements)**.

Елемент **належить** множині, якщо його можна знайти серед елементів даної множини, і таке твердження записується за допомогою символа $\in$. Наприклад: $x \in A$ - елемент $x$ належить множині $A$ (element $x$ belongs to a set $A$).
Якщо ж елемент $x$ **не належить** множині $A$, то це позначають як $x \notin A$.

Множина вважається **заданою**, якщо:
а) відоме правило, за яким можна визначити, чи належить елемент множині;
б) відома ознака, за якою елементи множини можна відрізняти один від одного.
Наприклад: 
* $A = \{x_1, x_2, x_3, \dots, x_n\}$ - множина, всі елементи якої наведені у фігурних дужках (до множини $\{1, 2, 3\}$ належать елементи $1$, $2$, $3$);
* $B = \{x\;|\;P(x)\}$ - множина елементів $x$, що задовольняють умові $P(x)$ ($\{x\;|\;x^2 + 2x + 1 = 0\} = \{-1\}$);
* $C = \{x\in A\;|\;P(x)\} = \{x\;|\;P(x)\land x\in A\}$;

**Порожньою (empty)** називається множина, що не містить жодного елемента, і позначається $\varnothing = \{\;\}$ .

Множина $A$ є **підмножиною (subset)** множини $B$, якщо $\forall x\in A,\:x\in B$ (позначається $A \subset B$).
Множини $A$ та $B$ - **рівні (equal)**, якщо $A \subset B \land B \subset A$.
Коли множина $A$ може бути рівною $B$, або також бути підмножиною останньої, ми позначаємо це як $A \subseteq B$.
